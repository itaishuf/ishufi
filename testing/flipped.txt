מקובל לחשוב שהזהב משך, בברק שלו, את בני השדים ובמקום שבו יש זהב יש גםשדים. לכן חושבים שאם באה אישה לבקר אצל היולדת ועליה תכשיטי זהב, עלול
להזיק לילד.

כאשר )נשרה שן חלב מפי ילד היה לוקח הילד את שן החלב וזורק אותה אל מול השמש
ואומר: "יא שמס יא שמוסה, יא עין איל ערוסה. האכי סן חמאר ואעטיני סן ע'זאל"
כלומר: הו שמש, הדומה לעיניה של כלה, קחי שן של חמור ותני לי שן של איילה.
הילדים האמינו שתגדלנה בפיהם שיניים קטנות ונאות, כשיני הצבי והאיילה ולא גסות
וגדולות כשיני החמורים.

לעיתים קורה שבמשפחה מסויימת מתים הילדים בגיל צעיר מאוד. מה עושים למניעת
רוע הגזירה ? חופרים בור קבר, מכניסים את הילד הקטן לתוכו ומכסים בפיסת בד.
אמו נשארת שומרת שלא יאונה לו כל רע. לאחר שעות אחדות היא לוקחת אותו
הביתה. אחרי קבורה סמלית זו מאמינים שהילד יחיה חיים ארוכים כי הרי הוא כבר
ניכנס לקבר ואין אדם יורד לקבר פעמיים.

הבא לשתות מים מבריכה, מעיין או שלולית כורע על ברכיו, גורף מן המים בידו או בשתי ידיו
ושותה. אדם אינו שותה ישר מהמים כבהמה ואינו לוקק מהם ככלב. השותה בדרך זו נשמר
מעלוקות או זיהום אחר.

העבאה המיוחדת של הרועים הבדואים - העבאה היא הבגד העליון, האדרת שנלבשת מעל כל
הבגדים וצבעה בד"כ חום או שחור. מצמר כבשים לבן שחור היו טווים חוטים ואורגים פסים
פסים, לבן ושחור. רק רועיהם של העשירים או רועים שנהגו להתהדר בלבושם הרשו לעצמם
עבאה שכזו. לעבאה היתה תכונה שכשהתרטבה היתה מתקשה ונאטמת ונעשית בלתי חדירה
למים וכך שמרה על הלובש אותה לבל ירטבו בגדיו בימי הקור והגשמים.

לאחר שגזר את ציפורניו לא היה הבדואי משליך אותן אלא חורץ חריץ באדמה, שם אותן בחריץ
מכסה ואומר: "חטיכו בשק ואישהדו עלי יום אלחק". - "שמתי אתכם בחריץ והעידו עלי בבוא
יום הדין שלי". האמונה המקובלת היא שהציפורניים הן חלק מהגוף ועל כן ראויות לקבורה.

האישה הזקנה על הירח - כשהירח מלא ובהיר אפשר לראות עליו סדרה )עץ שזיף( ותחתיו אישה
זקנה המכונה עג'וז א-נאס. הזקנה מחזיקה בידה כף עץ גדולה - מדואט. בכף זו היא קולטת כל
משאלה שהאדם מוציא מפיו וכל קללה והשמצה. על אדם שמקבל הכל אומרים: הוא כמו האישה
הזקנה, הוא לוקח הכל - גם טוב וגם רע !

קמיעות האבן:
סלוה: אבן לבנה עגולה, שתולה עליה האישה. זו תיכבוש את לב הגבר שיאהב רק אותה. בד"כ
נזקקת לקמיע כזה אישה שבעלה לקח אישה שניה.
קובלה: אבן אדומה שדומה לכבד. נושאת אבן זו תזכה לכך שהחתן יבוא אליה במהרה.
מדוס: אבן מוערכת ירוקה. בעלה של נושאת אבן זו יכנע לה ויעשה כרצונה.
עמלאקה: אבן בצבע חום. תגרום לכך שהבעל יארס לו אישה נוספת אבל לא ישלים את תשלומי
המוהר ולא ישאנה.
